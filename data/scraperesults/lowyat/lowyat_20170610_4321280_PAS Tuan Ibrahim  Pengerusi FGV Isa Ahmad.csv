Topic title: PAS Tuan Ibrahim  Pengerusi FGV Isa Ahmad,"Topic posted on: 10 Jun 2017, 16:36:00",Topic link: https://forum.lowyat.net/topic/4321280,"Topic scraped on: 02 Aug 2017, 03:05:25",
username,date,avatar_title,group,post_count,join_date,from,text
ironmaid89,20170610,New Member,Group: Newbie,Posts: 0,201208,,"Pengerusi Felda Global Ventures Holdings Berhad (FGV), Tan Sri Isa Abdul Samad perlu bertanggungjawab dengan kemelut melanda syarikat berkaitan kerajaan (GLC) itu ketika ini, demikian menurut Timbalan Presiden Pas, Datuk Tuan Ibrahim Tuan Man.Beliau berkata, walaupun Suruhanjaya Pencegahan Rasuah Malaysia (SPRM) sedang menjalankan siasatan, namun Pas berpandangan, Isa perlu meletak jawatan seiring dengan kemelut yang berlaku.“Beliau mesti bertanggungjawab. Kami lagi suka jika beliau meletak jawatan. Jika beliau enggan melepaskan jawatan,  Perdana Menteri Datuk Seri Najib Tun Abdul Razak perlu mengeluarkan arahan.“Kita melihat, jika sesebuah syarikat itu gagal, perubahan perlu dibuat, jika tidak, syarikat itu akan terus gagal dan boleh jadi teruk lagi. Jelas Isa gagal mentadbir FGV,” katanya.Terdahulu, sepasukan pegawai dan anggota SPRM mengambil masa selama lapan jam bagi menyelesaikan urusan pengambilan dokumen di pejabat Presiden Kumpulan dan Ketua Pegawai Eksekutif FGV Datuk Zakaria Arshad di Tingkat 45 Menara Felda di Kuala Lumpur.Zakaria tampil di Ibu Pejabat SPRM di Putrajaya dengan berbekalkan beberapa dokumen berhubung FGV dan beliau dilapor memberi keterangan kepada suruhanjaya itu antaranya mengenai isu tunggakan bayaran syarikat Safitex kepada anak syarikat FGV iaitu Delima Oil Products.http://www.sinarharian.com.my/nasional/isa...gjawab-1.687373"
