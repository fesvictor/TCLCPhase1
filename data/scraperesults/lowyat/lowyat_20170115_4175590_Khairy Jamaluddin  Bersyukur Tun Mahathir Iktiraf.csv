Topic title: Khairy Jamaluddin  Bersyukur Tun Mahathir Iktiraf,"Topic posted on: 15 Jan 2017, 19:20:00",Topic link: https://forum.lowyat.net/topic/4175590,"Topic scraped on: 02 Aug 2017, 03:31:51",
username,date,avatar_title,group,post_count,join_date,from,text
ironmaid89,20170115,New Member,Group: Newbie,Posts: 0,201208,,"MENTERI Belia dan Sukan Khairy Jamaluddin (kanan) menyampaikan hadiah kepada pemenang pidato antara universiti ketika hadir merasmikan penutup Karnival Kewangan di Dewan Tun Razak 1, Pusat Dagangan Dunia Putra hari ini.Menteri Belia dan Sukan, Khairy Jamaluddin, bersyukur kerana Tun Dr Mahathir Mohamad, akhirnya mengiktiraf faedah Bantuan Rakyat 1 Malaysia (BR1M). Katanya, pengiktirafan itu kerana Dr Mahathir sedar manfaat pemberian BR1M oleh kerajaan kepada golongan sasar. Beliau yang juga Ketua Pemuda UMNO berkata, BR1M terbukti satu dasar yang patut diteruskan sebagai bantuan khas kewangan secara terus untuk rakyat yang benar-benar memerlukan. ""Saya tidak mahu menempelak dan melabel beliau macam-macam kerana ia hanya akan mencemarkan BR1M yang bertujuan membantu golongan memerlukan. ""Henti sajalah polemik ini. Semua patut sedar BR1M sebenarnya beri kebaikan bukannya keburukan seperti yang Dr Mahathir label bantuan itu adalah rasuah. ""Semua perlu ingat bahawa BR1M yang sudah lama dilaksanakan terbukti sebagai satu dasar yang dapat meringankan beban rakyat terutamanya pada waktu mencabar,"" katanya selepas menyempurnakan majlis penutup Karnival Kewangan anjuran Bank Negara Malaysia (BNM), di sini, hari ini. Hadir sama Gabenor BNM, Datuk Muhammad Ibrahim. Lebih 20,000 pengunjung berjaya direkodkan sepanjang tiga hari karnival itu berlangsung yang bermula Jumaat dan tamat pada hari ini. Ketika berucap pada majlis itu, Khairy mahu melihat transformasi BNM tidak menjadi satu organisasi yang hanya menumpukan soal ekonomi, malah perlu berperanan sebagai ejen pendidik bagi meningkatkan kesedaran dan ilmu pengetahuan mengenai pengurusan kewangan. Beliau berkata, pendidikan dan pengurusan kewangan dalam kalangan rakyat Malaysia terutamanya golongan belia amat penting supaya masyarakat kita celik kewangan. Katanya, BNM wajar merakyatkan peranan mereka dengan memperbanyakan program akar umbi membabitkan golongan muda belia. ""Statistik menunjukkan masih ramai rakyat negara ini tidak mempunyai pengetahuan mencukupi dalam hal pengurusan kewangan. Dianggarkan 25 peratus dari 18,457 individu yang diisytiharkan muflis adalah belia berusia antara 25 hingga 35 tahun. ""Hal ini amat membimbangkan kerana pada usia itu, kebanyakan mereka baru sahaja memulakan hidup selepas tamat pengajian. ""Keadaan ini bukan sahaja merugikan belia malahan negara. Pastinya status muflis menjadi penghalang kepada mereka sehingga merencatkan potensi sebenar berikutan dihantui status muflis,"" katanya.http://www.bharian.com.my/node/234953"
cicak.fakir,20170115,Getting Started,Group: Junior Member,Posts: 270,201605,,all the ministers and gomen officials sure cherry-picked the juicy news in parts rather than reading the whole.....
