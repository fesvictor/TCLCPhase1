Topic title: Zainal Osman  Kerajaan DAP Pulau Pinang,"Topic posted on: 02 Apr 2017, 19:24:00",Topic link: https://forum.lowyat.net/topic/4245936,"Topic scraped on: 02 Aug 2017, 03:19:38",
username,date,avatar_title,group,post_count,join_date,from,text
ironmaid89,20170402,New Member,Group: Newbie,Posts: 0,201208,,"PENGERUSI Badan Perhubungan UMNO negeri Pulau Pinang, Datuk Seri Zainal Abidin Osman (dua dari kanan) mengisi minyak motosikal semasa program agihan minyak percuma kepada 1,000 penunggang motosikal di stesen minyak Petronas Bandar Tasek Mutiara, Simpang Ampat. Turut bersama Ketua Pemuda UMNO Negeri Pulau Pinang, Rafizal Abdul Rahim (kiri) dan Ketua Pemuda UMNO bahagian Nibong Tebal, Mohd Norhiesham IsmailKerajaan DAP Pulau Pinang hari ini, dibidas kerana gagal menyelesaikan masalah banjir kilat yang sering berlaku di negeri itu, walaupun hampir 10 tahun mengambil alih pentadbiran.Pengerusi Badan Perhubungan UMNO negeri, Datuk Seri Zainal Abidin Osman, berkata sebelum DAP mengambil alih Pulau Pinang, parti itu lantang mempertikaikan kredibiliti kerajaan Barisan Nasional (BN) dalam menyelesaikan isu banjir di negeri ini. ""Kalau 10 tahun lalu, DAP begitu lantang mengutuk Kerajaan BN kerana didakwa gagal mengatasi masalah banjir kilat yang sering berlaku, selain mendesak rakyat Pulau Pinang memilih parti itu yang kononnya akan menyelesaikan isu banjir di negeri ini. ""Tetapi selepas 10 tahun DAP mentadbir, banjir kilat yang berlaku di negeri ini semakin buruk dan terbaharu kejadian banjir kilat malam tadi. Justeru, saya harap kerajaan negeri segera mengadakan pelan mitigasi banjir di negeri ini yang mana kosnya tidak terlalu tinggi seperti Pelan Induk Pengangkutan (PIP) yang menelan belanja berbilion ringgit,"" katanya. Beliau berkata demikian selepas merasmikan Program Sumbangan Petrol Percuma kepada 1,000 penunggang motosikal anjuran Pemuda UMNO negeri ini, di stesen minyak Tasek Mutiara, di sini, hari ini. Antara beberapa tempat yang mengalami banjir kilat akibat hujan lebat di Jalan P. Ramlee, GeorgetownSemalam, hujan lebat selama dua jam dan angin kencang yang berlarutan sejak jam 7 malam, menyebabkan banjir kilat di beberapa kawasan di Georgetown. Antara kawasan terbabit ialah, Lorong Batu Lanchang, Jalan P Ramlee, Sungai Pinang, Jalan Taman Free School, Jalan Bukit Relau, Sungai Ara, Paya Terubong, Greenlane, Jalan Masjid Negeri, Sungai Nibong, Bukit Jambul dan Farlim. Mengulas lanjut, Zainal Abidin berkata, kerajaan negeri wajar memperuntukkan RM1 bilion hingga RM2 bilion untuk mengadakan pelan tebatan banjir demi keselesaan penduduk negeri ini.http://www.bharian.com.my/node/267215"
