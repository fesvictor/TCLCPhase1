Topic title: Presiden MIC  Tun Mahathir Sedar Bantuan Rakyat,"Topic posted on: 15 Jan 2017, 17:51:00",Topic link: https://forum.lowyat.net/topic/4175534,"Topic scraped on: 02 Aug 2017, 03:31:52",
username,date,avatar_title,group,post_count,join_date,from,text
ironmaid89,20170115,New Member,Group: Newbie,Posts: 0,201208,,"PRESIDEN MIC, Datuk Seri Dr S Subramaniam ketika menghadiri Pesta Pongal (Menuai) masyarakat India di Kuala Lumpur, hari ini.Tun Dr Mahathir Mohamad sedar kerajaan berada di pihak yang benar apabila melakukan pusingan U mahu meneruskan Bantuan Rakyat 1Malaysia (BR1M) sekiranya pembangkang mengambil alih kerajaan. Presiden MIC, Datuk Seri Dr S Subramaniam, berkata tuduhan bekas Perdana Menteri sebelum ini bahawa bantuan itu adalah rasuah dan menyalahi undang-undang kerana beliau lupa kerajaan tidak pernah berhenti membantu rakyat. ""Akhirnya, Dr Mahathir sedar tohmahannya terhadap kerajaan dalam pelaksanaan BR1M adalah salah dan kini beliau sedar kerajaan BN (Barisan Nasional) di pihak yang betul,"" katanya kepada media selepas menghadiri Pesta Pongal (Menuai) masyarakat India di sini, hari ini. Ketika menyampaikan ucaptama pada Majlis Pelancaran Parti Pribumi Bersatu Malaysia (PPBM) di Shah Alam, malam tadi, Pengerusi parti baharu itu, membayangkan bantuan berkenaan akan diagihkan pegawai kerajaan jika ia didapati penting. Sementara itu, Subramaniam yang juga Menteri Kesihatan, berkata kementeriannya akan mengambil sampel tepung gandum Cap Sauh yang didakwa Persatuan Pengguna Islam Malaysia (PPIM) mengandungi bahan peluntur berbahaya kepada kesihatan, dalam tempoh terdekat. ""Jika terbukti berbahaya, ia akan ditarik serta merta dari pasaran,"" katanya.http://www.bharian.com.my/node/234778"
